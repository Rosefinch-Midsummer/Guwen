<!DOCTYPE HTML>
<html lang="en" class="sidebar-visible no-js light">
    <head>
        <!-- Book generated using mdBook -->
        <meta charset="UTF-8">
        <title>古文</title>
        <meta name="robots" content="noindex" />


        <!-- Custom HTML head -->
        
        <meta name="description" content="">
        <meta name="viewport" content="width=device-width, initial-scale=1">
        <meta name="theme-color" content="#ffffff" />

        <link rel="icon" href="favicon.svg">
        <link rel="shortcut icon" href="favicon.png">
        <link rel="stylesheet" href="css/variables.css">
        <link rel="stylesheet" href="css/general.css">
        <link rel="stylesheet" href="css/chrome.css">
        <link rel="stylesheet" href="css/print.css" media="print">

        <!-- Fonts -->
        <link rel="stylesheet" href="FontAwesome/css/font-awesome.css">
        <link rel="stylesheet" href="fonts/fonts.css">

        <!-- Highlight.js Stylesheets -->
        <link rel="stylesheet" href="highlight.css">
        <link rel="stylesheet" href="tomorrow-night.css">
        <link rel="stylesheet" href="ayu-highlight.css">

        <!-- Custom theme stylesheets -->

    </head>
    <body>
    <div id="body-container">
        <!-- Provide site root to javascript -->
        <script>
            var path_to_root = "";
            var default_theme = window.matchMedia("(prefers-color-scheme: dark)").matches ? "navy" : "light";
        </script>

        <!-- Work around some values being stored in localStorage wrapped in quotes -->
        <script>
            try {
                var theme = localStorage.getItem('mdbook-theme');
                var sidebar = localStorage.getItem('mdbook-sidebar');

                if (theme.startsWith('"') && theme.endsWith('"')) {
                    localStorage.setItem('mdbook-theme', theme.slice(1, theme.length - 1));
                }

                if (sidebar.startsWith('"') && sidebar.endsWith('"')) {
                    localStorage.setItem('mdbook-sidebar', sidebar.slice(1, sidebar.length - 1));
                }
            } catch (e) { }
        </script>

        <!-- Set the theme before any content is loaded, prevents flash -->
        <script>
            var theme;
            try { theme = localStorage.getItem('mdbook-theme'); } catch(e) { }
            if (theme === null || theme === undefined) { theme = default_theme; }
            var html = document.querySelector('html');
            html.classList.remove('no-js')
            html.classList.remove('light')
            html.classList.add(theme);
            html.classList.add('js');
        </script>

        <!-- Hide / unhide sidebar before it is displayed -->
        <script>
            var html = document.querySelector('html');
            var sidebar = null;
            if (document.body.clientWidth >= 1080) {
                try { sidebar = localStorage.getItem('mdbook-sidebar'); } catch(e) { }
                sidebar = sidebar || 'visible';
            } else {
                sidebar = 'hidden';
            }
            html.classList.remove('sidebar-visible');
            html.classList.add("sidebar-" + sidebar);
        </script>

        <nav id="sidebar" class="sidebar" aria-label="Table of contents">
            <div class="sidebar-scrollbox">
                <ol class="chapter"><li class="chapter-item expanded "><a href="弁言.html"><strong aria-hidden="true">1.</strong> 弁言</a></li><li class="chapter-item expanded "><a href="漢.html"><strong aria-hidden="true">2.</strong> 漢代</a></li><li class="chapter-item expanded "><a href="六代.html"><strong aria-hidden="true">3.</strong> 六代</a></li><li class="chapter-item expanded "><a href="唐.html"><strong aria-hidden="true">4.</strong> 唐代</a></li><li class="chapter-item expanded "><a href="宋.html"><strong aria-hidden="true">5.</strong> 宋代</a></li><li class="chapter-item expanded "><a href="明.html"><strong aria-hidden="true">6.</strong> 明代</a></li></ol>
            </div>
            <div id="sidebar-resize-handle" class="sidebar-resize-handle"></div>
        </nav>

        <!-- Track and set sidebar scroll position -->
        <script>
            var sidebarScrollbox = document.querySelector('#sidebar .sidebar-scrollbox');
            sidebarScrollbox.addEventListener('click', function(e) {
                if (e.target.tagName === 'A') {
                    sessionStorage.setItem('sidebar-scroll', sidebarScrollbox.scrollTop);
                }
            }, { passive: true });
            var sidebarScrollTop = sessionStorage.getItem('sidebar-scroll');
            sessionStorage.removeItem('sidebar-scroll');
            if (sidebarScrollTop) {
                // preserve sidebar scroll position when navigating via links within sidebar
                sidebarScrollbox.scrollTop = sidebarScrollTop;
            } else {
                // scroll sidebar to current active section when navigating via "next/previous chapter" buttons
                var activeSection = document.querySelector('#sidebar .active');
                if (activeSection) {
                    activeSection.scrollIntoView({ block: 'center' });
                }
            }
        </script>

        <div id="page-wrapper" class="page-wrapper">

            <div class="page">
                                <div id="menu-bar-hover-placeholder"></div>
                <div id="menu-bar" class="menu-bar sticky">
                    <div class="left-buttons">
                        <button id="sidebar-toggle" class="icon-button" type="button" title="Toggle Table of Contents" aria-label="Toggle Table of Contents" aria-controls="sidebar">
                            <i class="fa fa-bars"></i>
                        </button>
                        <button id="theme-toggle" class="icon-button" type="button" title="Change theme" aria-label="Change theme" aria-haspopup="true" aria-expanded="false" aria-controls="theme-list">
                            <i class="fa fa-paint-brush"></i>
                        </button>
                        <ul id="theme-list" class="theme-popup" aria-label="Themes" role="menu">
                            <li role="none"><button role="menuitem" class="theme" id="light">Light</button></li>
                            <li role="none"><button role="menuitem" class="theme" id="rust">Rust</button></li>
                            <li role="none"><button role="menuitem" class="theme" id="coal">Coal</button></li>
                            <li role="none"><button role="menuitem" class="theme" id="navy">Navy</button></li>
                            <li role="none"><button role="menuitem" class="theme" id="ayu">Ayu</button></li>
                        </ul>
                        <button id="search-toggle" class="icon-button" type="button" title="Search. (Shortkey: s)" aria-label="Toggle Searchbar" aria-expanded="false" aria-keyshortcuts="S" aria-controls="searchbar">
                            <i class="fa fa-search"></i>
                        </button>
                    </div>

                    <h1 class="menu-title">古文</h1>

                    <div class="right-buttons">
                        <a href="print.html" title="Print this book" aria-label="Print this book">
                            <i id="print-button" class="fa fa-print"></i>
                        </a>

                    </div>
                </div>

                <div id="search-wrapper" class="hidden">
                    <form id="searchbar-outer" class="searchbar-outer">
                        <input type="search" id="searchbar" name="searchbar" placeholder="Search this book ..." aria-controls="searchresults-outer" aria-describedby="searchresults-header">
                    </form>
                    <div id="searchresults-outer" class="searchresults-outer hidden">
                        <div id="searchresults-header" class="searchresults-header"></div>
                        <ul id="searchresults">
                        </ul>
                    </div>
                </div>

                <!-- Apply ARIA attributes after the sidebar and the sidebar toggle button are added to the DOM -->
                <script>
                    document.getElementById('sidebar-toggle').setAttribute('aria-expanded', sidebar === 'visible');
                    document.getElementById('sidebar').setAttribute('aria-hidden', sidebar !== 'visible');
                    Array.from(document.querySelectorAll('#sidebar a')).forEach(function(link) {
                        link.setAttribute('tabIndex', sidebar === 'visible' ? 0 : -1);
                    });
                </script>

                <div id="content" class="content">
                    <main>
                        <p>丘濬《世史正綱序》：</p>
<p>有华夏纯全之世，汉唐是也。有华夏割据之世，三国是也。有华夷分裂之世，南北朝及宋南渡是也，有华夷混乱之世，东晋及五代是也。若夫胡元之入主中国，则又为夷狄纯全之世焉。噫！世道至此，坏乱极矣……窃原天地之理，惟圣贤之意，以严万世夷夏之防……洪武元年春正月，太祖即皇帝位，复中国之统。自有天地以来，中国未尝一日而无统也。虽五胡乱华，而晋祚犹存；辽金僭号，而宋系不断。未有中国之统尽绝，而皆夷狄之归，如元之世者也。三纲既沦，九法亦斁，天地于是乎易位，日月于是乎晦冥，阴浊用事，迟迟至于九十三年之久！中国之人，渐染其俗，日与之化，身其氏名，口其言语，家其伦类，忘其身之为华，十室而八九矣。不有圣君者出，乘天心之所厌，驱其类而荡涤之，中国尚得为中国乎哉？中国不得为中国，则凡天之所覆者，皆腥膻侏儒之类，狞恶鸷悍之徒。 斯世斯民，无复所谓衣冠礼乐仁义道德者矣。由是观之，则我圣祖有功于生民，有功于天地，有功于历代帝王万万矣。夫有非常之功，必享非常之报。先儒谓汉高祖有除秦之功，享国四百馀年。唐太宗有平隋之 功，享国三百余年。噫！秦、隋之乱，祸及民身而已，而吾中国所谓纲常伦理者，固自若也。有元之世，所谓纲常伦理盖荡然无余矣。天生我圣祖，付以世道之责，恢复二帝、三王既沦之境土，修明三纲五典既坠之彝伦。中国之统既失而复得，阳明用而天理昭著，贤哲登庸。万方之广， 四海之大，一旦皆为雍熙泰和之世。国号大明，岂不名符其实也哉！</p>
<div style="break-before: page; page-break-before: always;"></div><h1 id="漢代"><a class="header" href="#漢代">漢代</a></h1>
<ul>
<li><a href="%E6%BC%A2.html#%E5%8F%B8%E9%A6%AC%E9%81%B7">司馬遷</a>
<ul>
<li><a href="%E6%BC%A2.html#%E4%BA%94%E5%B8%9D%E6%9C%AC%E7%B4%80%E8%B4%8A-">五帝本紀贊　</a></li>
<li><a href="%E6%BC%A2.html#%E9%A0%85%E7%BE%BD%E6%9C%AC%E7%B4%80%E8%B4%8A">項羽本紀贊</a></li>
<li><a href="%E6%BC%A2.html#%E7%A7%A6%E6%A5%9A%E4%B9%8B%E9%9A%9B%E6%9C%88%E8%A1%A8">秦楚之際月表</a></li>
<li><a href="%E6%BC%A2.html#%E5%AD%94%E5%AD%90%E4%B8%96%E5%AE%B6%E8%B4%8A">孔子世家贊</a></li>
<li><a href="%E6%BC%A2.html#%E5%A4%96%E6%88%9A%E4%B8%96%E5%AE%B6%E5%BA%8F">外戚世家序</a></li>
<li><a href="%E6%BC%A2.html#%E5%A4%AA%E5%8F%B2%E5%85%AC%E8%87%AA%E5%BA%8F">太史公自序</a></li>
<li><a href="%E6%BC%A2.html#%E5%A0%B1%E4%BB%BB%E5%B0%91%E5%8D%BF%E6%9B%B8">報任少卿書</a></li>
</ul>
</li>
<li><a href="%E6%BC%A2.html#%E8%AB%B8%E8%91%9B%E4%BA%AE">諸葛亮</a>
<ul>
<li><a href="%E6%BC%A2.html#%E8%AA%A1%E5%AD%90%E6%9B%B8">誡子書</a></li>
</ul>
</li>
</ul>
<h2 id="司馬遷"><a class="header" href="#司馬遷">司馬遷</a></h2>
<h3 id="五帝本紀贊"><a class="header" href="#五帝本紀贊">五帝本紀贊　</a></h3>
<p><strong>太史公曰：「學者多稱五帝，尚矣！然《尚書》獨載堯以來，而百家言黃帝，其文不雅馴，薦紳先生難言之。孔子所傳宰予問《五帝德》及《帝繫姓》，儒者或不傳。余嘗西至崆峒，北過涿鹿，東漸於海，南浮江淮矣。至長老，皆各往往稱黃帝、堯、舜之處，風教固殊焉。總之不離古文者近是。予觀《春秋》、《國語》，其發明《五帝德》、《帝繫姓》章矣。顧弟弗深考，其所表見皆不虛。書缺有間矣，其軼乃時時見於他說。非好學深思，心知其意，固難為淺見寡聞道也。余並論次，擇其言尤雅者，故著為本紀書首。」</strong></p>
<p>註釋</p>
<p>《五帝德》、《帝繫姓》二篇，見《大戴禮》及《家語》。</p>
<p>贊︰以評論為主的文體。太史公︰司馬遷的自稱。五帝︰即黃帝、顓頊、帝嚳、堯、舜。尚︰久遠。薦紳︰縉紳。宰予︰孔子弟子。崆峒︰山名，位於河南省臨汝縣西南。涿鹿︰山名，位於河北省涿鹿縣東南。顧︰不過。弟弗深考︰但觀大略而不加深考。軼︰遺聞軼事。論次︰以次序論述。</p>
<h3 id="項羽本紀贊"><a class="header" href="#項羽本紀贊">項羽本紀贊</a></h3>
<p><strong>太史公曰：「吾聞之周生曰：『舜目蓋重瞳子。』又聞項羽亦重瞳子，羽豈其苗裔邪？何興之暴也！夫秦失其政，陳涉首難，豪傑蠭起，相與並爭，不可勝數。然羽非有尺寸，乘勢起隴畝之中；三年，遂將五諸侯滅秦，分裂天下，而封王侯，政由羽出，號為霸王。位雖不終，近古以來，未嘗有也。</strong></p>
<p>及羽背關懷楚，放逐義帝而自立，怨王侯叛己，難矣！自矜功伐，奮其私智而不師古，謂霸王之業，欲以力征，經營天下；五年，卒亡其國，身死東城；尚不覺寤而不自責，過矣！乃引『天亡我，非用兵之罪也』，豈不謬哉！」</p>
<p>註釋</p>
<p>周生︰漢時儒者。重瞳子︰目中有兩眸。項羽︰秦末下相人，名籍，楚將項燕之孫。苗裔︰後嗣。陳涉︰秦陽城人，名勝，二世元年，與吳廣起兵造反。蠭︰「蜂」的異體字。尺寸︰言尺寸之地。隴畝︰田畝。五諸侯︰即燕、齊、韓、趙、魏。背關︰謂項羽背棄入關之約，自行封王。懷楚︰謂項羽思念江東而定都彭城。義帝︰即楚懷王之孫羋心。東城︰縣名，位於安徽省定遠縣。</p>
<h3 id="秦楚之際月表"><a class="header" href="#秦楚之際月表">秦楚之際月表</a></h3>
<p><strong>太史公讀秦、楚之際，曰：「初作難，發於陳涉；虐戾滅秦，自項氏；撥亂誅暴，平定海內，卒踐帝祚，成於漢家。五年之閒，號令三嬗。自生民以來，未始有受命若斯之亟也！</strong></p>
<p><strong>昔虞、夏之興，積善累功數十年，德洽百姓，攝行政事，考之於天，然後在位。湯、武之王，乃由契、后稷，修仁行義十餘世，不期而會孟津，八百諸侯，猶以為未可；其後乃放弒。秦起襄公，章於文、繆，獻、孝之後，稍以蠶食六國；百有餘載，至始皇，乃能并冠帶之倫。以德若彼，用力如此，蓋一統若斯之難也！</strong></p>
<p>秦既稱帝，患兵革不休，以有諸侯也。於是無尺土之封，墮壞名城，銷鋒鏑，鉏豪傑，維萬世之安。然王跡之興，起於閭巷，合從討伐，軼於三代。鄉秦之禁，適足以資賢者，為驅除難耳。故憤發其所為天下雄，安在無土不王？此乃傳之所謂大聖乎？豈非天哉？豈非天哉？非大聖孰能當此受命而帝者乎？」</p>
<p>註釋</p>
<p>陳涉︰即陳勝，秦末首發難者。項氏︰即項羽。三嬗︰謂號令於五年間更替了三次。考之於天︰謂人受考察於天。契︰帝嚳之子，商的始祖。孟津︰地名，位於河南省孟縣。放弒︰謂商湯放逐夏桀，周武王行弒商紂。襄公︰秦仲之孫，討西戎有功，周平王東遷，賜以歧豐之地，秦國於是開始壯大。文、繆︰即秦文公與秦繆公。獻、孝︰即秦獻公與秦孝公。並冠帶之倫︰謂秦始皇吞併六國，統一天下。以德若彼，用力如此︰謂用德如前朝，用武如秦國。銷鋒鏑︰溶化兵刃、箭鏃。鏑，音「的」。鉏︰誅也，音「鋤」。閭巷︰謂漢高祖劉邦起於泗上亭也。軼於三代︰謂高祖起兵反秦，其勢勝過湯、武王的放弒。鄉秦之禁︰從前秦國的禁令。</p>
<h3 id="孔子世家贊"><a class="header" href="#孔子世家贊">孔子世家贊</a></h3>
<p><strong>太史公曰：「《詩》有之：『高山仰止，景行行止。』雖不能至，然心鄉往之。余讀孔氏書，想見其為人。適魯，觀仲尼廟堂車服禮器，諸生以時習禮其家，余低回留之，不能去云。天下君王，至於賢人，眾矣！當時則榮，沒則已焉！孔子布衣，傳十餘世，學者宗之。自天子王侯，中國言六藝者，折中於夫子，可謂至聖矣！」</strong></p>
<p>註釋</p>
<p>《詩經》：高山仰止，景行行止。四牡騑騑，六轡如琴。覯爾新昏，以慰我心。</p>
<p>高山︰喻道德之高也。止︰語助詞，有竭盡之意。景行︰偉大的德行。鄉︰同「嚮」。仲尼︰孔子字。廟堂︰宗廟也。古時大夫以下，不得稱宗廟，故曰廟堂。諸生︰指學官弟子。以時︰合於時令。低回︰留戀徘徊。六藝︰六經，即詩、書、易、禮、樂、春秋。折中於夫子︰謂以孔子的中庸學說為標準。</p>
<h3 id="外戚世家序"><a class="header" href="#外戚世家序">外戚世家序</a></h3>
<p><strong>自古受命帝王，及繼體守文之君，非獨內德茂也，蓋亦有外戚之助焉。夏之興也，以塗山；而桀之放也，以妹喜；殷之興也，以有娀；紂之殺也，嬖妲己；周之興也，以姜原及大任；而幽王之禽也，淫於褒姒。故《易》基乾坤，《詩》始關雎，《書》美釐降，《春秋》譏不親迎。夫婦之際，人道之大倫也。禮之用，唯婚姻為兢兢。夫樂調而四時和，陰陽之變，萬物之統也。可不慎與！</strong></p>
<p>人能弘道，無如命何！甚哉！妃匹之愛，君不能得之於臣，父不能得之於子，況卑下乎？既驩合矣，或不能成子姓，能成子姓矣，或不能要其終。豈非命也哉？孔子罕稱命，蓋難言之也，非通幽明之變，惡能識乎性命哉？</p>
<p>註釋</p>
<p>繼體︰嗣位。守文︰遵守法度。塗山︰國名。放︰放逐。妹喜︰夏桀之妃。有娀︰國名。妲己︰殷紂之妃。姜原︰帝嚳元妃。大任︰周文王之母。禽︰通「擒」。褒姒︰周幽王之寵妃。基︰始也。美︰稱讚。釐降︰謂堯以二女下嫁於舜。親迎︰婿自迎娶也。兢兢︰小心謹慎。人能弘道，無如命何︰謂人縱使能宏揚道義，卻實在難料天命。妃匹︰夫婦。子姓︰猶言子孫。罕稱命︰謂孔子少談天命。幽明︰陰陽。</p>
<h3 id="太史公自序"><a class="header" href="#太史公自序">太史公自序</a></h3>
<p><strong>太史公曰：「先人有言：『自周公卒五百歲而有孔子。孔子卒後至於今五百歲，有能紹明世，正易傳，繼春秋，本詩書禮樂之際？』意在斯乎！意在斯乎！小子何敢讓焉。」</strong></p>
<p><strong>上大夫壺遂曰：「昔孔子何為而作春秋哉？」太史公曰：「余聞董生曰：『周道衰廢，孔子為魯司寇，諸侯害之，大夫壅之。孔子知言之不用，道之不行也，是非二百四十二年之中，以為天下儀表，貶天子，退諸侯，討大夫，以達王事而已矣。』子曰：『我欲載之空言，不如見之於行事之深切著明也。』夫春秋，上明三王之道，下辨人事之紀，別嫌疑，明是非，定猶豫，善善惡惡，賢賢賤不肖，存亡國，繼絕世，補敝起廢，王道之大者也。易著天地陰陽四時五行，故長於變；禮經紀人倫，故長於行；書記先王之事，故長於政；詩記山川谿谷禽獸草木牝牡雌雄，故長於風；樂樂所以立，故長於和；春秋辯是非，故長於治人。是故禮以節人，樂以發和，書以道事，詩以達意，易以道化，春秋以道義。撥亂世反之正，莫近於春秋。春秋文成數萬，其指數千。萬物之散聚皆在春秋。春秋之中，弒君三十六，亡國五十二，諸侯奔走不得保其社稷者不可勝數。察其所以，皆失其本已。故易曰『失之豪釐，差以千里』。故曰『臣弒君，子弒父，非一旦一夕之故也，其漸久矣』。故有國者不可以不知春秋，前有讒而弗見，後有賊而不知。為人臣者不可以不知春秋，守經事而不知其宜，遭變事而不知其權。為人君父而不通於春秋之義者，必蒙首惡之名。為人臣子而不通於春秋之義者，必陷篡弒之誅，死罪之名。其實皆以為善，為之不知其義，被之空言而不敢辭。夫不通禮義之旨，至於君不君，臣不臣，父不父，子不子。夫君不君則犯，臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭。故春秋者，禮義之大宗也。夫禮禁未然之前，法施已然之後；法之所為用者易見，而禮之所為禁者難知。」</strong></p>
<p><strong>壺遂曰：「孔子之時，上無明君，下不得任用，故作春秋，垂空文以斷禮義，當一王之法。今夫子上遇明天子，下得守職，萬事既具，咸各序其宜，夫子所論，欲以何明？」</strong></p>
<p><strong>太史公曰：「唯唯，否否，不然。余聞之先人曰：『伏羲至純厚，作易八卦。堯舜之盛，尚書載之，禮樂作焉。湯武之隆，詩人歌之。春秋采善貶惡，推三代之德，褒周室，非獨刺譏而已也。』漢興以來，至明天子，獲符瑞，封禪，改正朔，易服色，受命於穆清，澤流罔極，海外殊俗，重譯款塞，請來獻見者，不可勝道。臣下百官力誦聖德，猶不能宣盡其意。且士賢能而不用，有國者之恥；主上明聖而德不布聞，有司之過也。且余嘗掌其官，廢明聖盛德不載，滅功臣世家賢大夫之業不述，墮先人所言，罪莫大焉。余所謂述故事，整齊其世傳，非所謂作也，而君比之於春秋，謬矣。」</strong></p>
<p><strong>於是論次其文。七年而太史公遭李陵之禍，幽於縲紲。乃喟然而嘆曰：「是余之罪也夫！是余之罪也夫！身毀不用矣。」退而深惟曰：「夫詩書隱約者，欲遂其志之思也。昔西伯拘羑里，演周易；孔子戹陳蔡，作春秋；屈原放逐，著離騷；左丘失明，厥有國語；孫子臏腳，而論兵法；不韋遷蜀，世傳呂覽；韓非囚秦，說難、孤憤；詩三百篇，大抵賢聖發憤之所為作也。此人皆意有所郁結，不得通其道也，故述往事，思來者。」於是卒述陶唐以來，至于麟止，自黃帝始。</strong></p>
<h3 id="報任少卿書"><a class="header" href="#報任少卿書"><strong>報任少卿書</strong></a></h3>
<p><strong>太史公牛馬走司馬遷再拜言。少卿足下：曩者辱賜書，教以慎於接物，推賢進士爲務。意氣懃懃懇懇，若望僕不相師，而用流俗人之言。僕非敢如是也。僕雖罷駑，亦嘗側聞長者之遺風矣。顧自以爲身殘處穢，動而見尤，欲益反損，是以獨鬱悒而誰與語？諺曰：「誰爲爲之？孰令聽之？」蓋鍾子期死，伯牙終身不復鼓琴。何則？士爲知己者用，女爲説己者容。若僕大質已虧缺矣，雖才懷隨和，行若由夷，終不可以爲榮，適足以發笑而自點耳。書辭宜答，會東從上來，又迫賤事，相見日淺，卒卒無須臾之間，得竭志意。今少卿抱不測之罪，涉旬月，迫季冬；僕又薄從上雍，恐卒然不可為諱。是僕終已不得舒憤懣以曉左右，則長逝者魂魄私恨無窮。請略陳固陋，闕然久不報，幸勿為過。</strong></p>
<p><strong>僕聞之：修身者，智之符也；愛施者，仁之端也；取予者，義之表也；恥辱者，勇之決也；立名者，行之極也。士有此五者，然後可以託於世，列於君子之林矣。故禍莫憯於欲利，悲莫痛於傷心，行莫醜於辱先，而詬莫大於宮刑。刑餘之人，無所比數，非一世也，所從來遠矣。昔衞靈公與雍渠同載，孔子適陳；商鞅因景監見，趙良寒心；同子參乘，袁絲變色。自古而恥之。夫以中材之人，事有關於宦豎，莫不傷氣，而況於慷慨之士乎！如今朝廷雖乏人，柰何令刀鋸之餘薦天下豪俊哉！</strong></p>
<p><strong>僕賴先人緒業，得待罪輦轂下，二十餘年矣。所以自惟，上之，不能納忠效信，有奇策才力之譽，自結明主；次之，又不能拾遺補闕，招賢進能，顯巖穴之士；外之，不能備行伍，攻城野戰，有斬將搴旗之功；下之，不能積日累勞，取尊官厚祿，以爲宗族交遊光寵。四者無一遂，苟合取容，無所短長之效，可見於此矣。嚮者，僕亦嘗廁下大夫之列，陪奉外廷末議。不以此時引綱維，盡思慮；今以虧形爲掃除之隸，在闒茸之中，乃欲仰首伸眉，論列是非，不亦輕朝廷，羞當世之士邪！嗟乎！嗟乎！如僕尚何言哉！尚何言哉！</strong></p>
<p><strong>且事本末未易明也。僕少負不羈之才，長無鄉曲之譽，主上幸以先人之故，使得奉薄伎，出入周衞之中。僕以爲戴盆何以望天，故絶賓客之知，亡室家之業，日夜思竭其不肖之材力，務一心營職，以求親媚於主上。而事乃有大謬不然者。</strong></p>
<p><strong>夫僕與李陵俱居門下，素非能相善也。趣舍異路，未嘗銜盃酒，接殷勤之餘懽。然僕觀其爲人，自守奇士，事親孝，與士信，臨財廉，取與義，分別有讓，恭儉下人，常思奮不顧身，以殉國家之急。其素所畜積也，僕以爲有國士之風。夫人臣出萬死不顧一生之計，赴公家之難，斯已奇矣。今舉事一不當，而全軀保妻子之臣隨而媒孽其短，僕誠私心痛之。且李陵提步卒不滿五千，深踐戎馬之地，足歴王庭，垂餌虎口，橫挑彊胡，仰億萬之師，與單于連戰十有餘日，所殺過當。虜救死扶傷不給，旃裘之君長咸震怖，乃悉徵其左右賢王，舉引弓之人，一國共攻而圍之。轉鬭千里，矢盡道窮，救兵不至，士卒死傷如積。然陵一呼勞軍，士無不起，躬自流涕，沬血飲泣，更張空弮，冒白刃，北嚮爭死敵者。陵未沒時，使有來報，漢公卿王侯皆奉觴上壽。後數日，陵敗書聞，主上爲之食不甘味，聽朝不怡。大臣憂懼，不知所出。僕竊不自料其卑賤，見主上慘愴怛悼，誠欲效其款款之愚，以爲李陵素與士大夫絶甘分少，能得人之死力，雖古之名將，不能過也。身雖陷敗，彼觀其意，且欲得其當而報漢。事已無可柰何，其所摧敗，功亦足以暴於天下矣。僕懷欲陳之，而未有路，適會召問，即以此指推言陵之功，欲以廣主上之意，塞睚眥之辭。未能盡明，明主不曉，以爲僕沮貳師，而爲李陵遊説，遂下於理。拳拳之忠，終不能自列。因爲誣上，卒從吏議。家貧，貨賂不足以自贖，交遊莫救視；左右親近不爲一言。身非木石，獨與法吏爲伍，深幽囹圄之中，誰可告愬者！此真少卿所親見，僕行事豈不然邪？李陵既生降，頹其家聲；而僕又佴以蠶室，重爲天下觀笑。悲夫！悲夫！事未易一二爲俗人言也。</strong></p>
<p><strong>僕之先，非有剖符丹書之功，文史星暦，近乎卜祝之間，固主上所戲弄，倡優所畜，流俗之所輕也。假令僕伏法受誅，若九牛亡一毛，與螻螘何以異？而俗又不能與能死節者次比，特以爲智窮罪極，不能自免，卒就死耳。何也？素所自樹立使然也。人固有一死，死或重於泰山，或輕於鴻毛，用之所趣異也。太上不辱先，其次不辱身，其次不辱理色，其次不辱辭令，其次詘體受辱，其次易服受辱，其次關木索、被箠楚受辱，其次剔毛髮、嬰金鐵受辱，其次毀肌膚、斷肢體受辱，最下腐刑，極矣。傳曰：「刑不上大夫。」此言士節不可不勉勵也。猛虎在深山，百獸震恐，及其在檻穽之中，搖尾而求食，積威約之漸也。故士有畫地爲牢，勢不可入，削木爲吏，議不可對，定計於鮮也。今交手足，受木索，暴肌膚，受榜箠，幽於圜牆之中。當此之時，見獄吏則頭搶地，視徒隸則心惕息。何者？積威約之勢也。及已至是，言不辱者，所謂彊顏耳，曷足貴乎！且西伯，伯也，拘於羑里；李斯相也，具於五刑；淮陰，王也，受械於陳；彭越、張敖，南面稱孤，繫獄抵罪；絳侯誅諸呂，權傾五伯，囚於請室；魏其，大將也，衣赭衣，關三木；季布爲朱家鉗奴；灌夫受辱於居室。此人皆身至王侯將相，聲聞鄰國，及罪至罔加，不能引決自裁，在塵埃之中，古今一體，安在其不辱也！由此言之，勇怯，勢也；彊弱，形也。審矣！何足怪乎？夫人不能蚤自裁繩墨之外，以稍陵遲至於鞭箠之間，乃欲引節，斯不亦遠乎！古人所以重施刑於大夫者，殆爲此也。</strong></p>
<p><strong>夫人情莫不貪生惡死，念父母，顧妻子，至激於義理者不然，乃有所不得已也。今僕不幸，蚤失二親，無兄弟之親，獨身孤立，少卿視僕於妻子何如哉？且勇者不必死節，怯夫慕義，何處不勉焉！僕雖怯懦，欲苟活，亦頗識去就之分矣，何至自沉溺縲紲之辱哉！且夫臧獲婢妾，猶能引決，況僕之不得已乎！所以隱忍苟活，幽於糞土之中而不辭者，恨私心有所不盡，鄙陋沒世，而文采不表於後世也。</strong></p>
<p><strong>古者富貴而名磨滅，不可勝記，唯倜儻非常之人稱焉。蓋西伯拘而演周易；仲尼戹而作春秋；屈原放逐，乃賦離騷；左丘失明，厥有國語；孫子髕腳，兵法修列；不韋遷蜀，世傳呂覽；韓非囚秦，説難、孤憤。詩三百篇，大底聖賢發憤之所爲作也。此人皆意有所鬱結，不得通其道，故述往事，思來者。及如左丘無目，孫子斷足，終不可用，退而論書策以舒其憤，思垂空文以自見。</strong></p>
<p><strong>僕竊不遜，近自託於無能之辭，網羅天下放失舊聞，略考其事，綜其終始，稽其成敗興壞之紀，上計軒轅，下至於茲，爲十表，本紀十二，書八章，世家三十，列傳七十，凡百三十篇。亦欲以究天人之際，通古今之變，成一家之言。草創未就，會遭此禍，惜其不成，是以就極刑而無慍色。僕誠已著此書，藏諸名山，傳之其人通邑大都，則僕償前辱之責，雖萬被戮，豈有悔哉！然此可爲智者道，難爲俗人言也。</strong></p>
<p><strong>且負下未易居，下流多謗議，僕以口語遇遭此禍，重爲鄉黨所戮笑，以污辱先人，亦何面目復上父母之丘墓乎？雖累百世，垢彌甚耳！是以腸一日而九回，居則忽忽若有所亡，出則不知所如往。每念斯恥，汗未嘗不發背霑衣也。身直爲閨閤之臣，寧得自引深臧巖穴邪？故且從俗浮沉，與時俯仰，以通其狂惑。今少卿乃教以推賢進士，無乃與僕私心剌謬乎？今雖欲自彫瑑，曼辭以自飾，無益，於俗不信，適足取辱耳。要之，死日然後是非乃定。書不能盡意，略陳固陋，謹再拜。</strong></p>
<h2 id="諸葛亮"><a class="header" href="#諸葛亮">諸葛亮</a></h2>
<h3 id="誡子書"><a class="header" href="#誡子書"><strong>誡子書</strong></a></h3>
<p><strong>夫君子之行，靜以修身，儉以養德。非澹泊無以明志，非寧靜無以致遠。夫學須靜也，才須學也。非學無以廣才，非志無以成學。慆慢則不能勵精，險躁則不能冶性。年與時馳，志與歲去，遂成枯落，多不接世。悲守窮廬，將復何及！</strong></p>
<div style="break-before: page; page-break-before: always;"></div><h1 id="六代"><a class="header" href="#六代">六代</a></h1>
<ul>
<li><a href="%E5%85%AD%E4%BB%A3.html#%E6%9D%8E%E5%AF%86">李密</a>
<ul>
<li><a href="%E5%85%AD%E4%BB%A3.html#%E9%99%B3%E6%83%85%E8%A1%A8">陳情表</a></li>
</ul>
</li>
<li><a href="%E5%85%AD%E4%BB%A3.html#%E7%8E%8B%E7%BE%B2%E4%B9%8B">王羲之</a>
<ul>
<li><a href="%E5%85%AD%E4%BB%A3.html#%E8%98%AD%E4%BA%AD%E9%9B%86%E5%BA%8F">蘭亭集序</a></li>
</ul>
</li>
<li><a href="%E5%85%AD%E4%BB%A3.html#%E6%B1%9F%E7%B5%B1">江統</a>
<ul>
<li><a href="%E5%85%AD%E4%BB%A3.html#%E5%BE%99%E6%88%8E%E8%AB%96">徙戎論</a></li>
</ul>
</li>
<li><a href="%E5%85%AD%E4%BB%A3.html#%E9%99%B6%E6%B7%B5%E6%98%8E">陶淵明</a>
<ul>
<li><a href="%E5%85%AD%E4%BB%A3.html#%E6%AD%B8%E5%8E%BB%E4%BE%86%E8%BE%AD%E4%B8%A6%E5%BA%8F">歸去來辭並序</a></li>
<li><a href="%E5%85%AD%E4%BB%A3.html#%E9%9B%9C%E6%96%87%E6%A1%83%E8%8A%B1%E6%BA%90%E8%A8%98%E5%B9%B6%E8%A9%A9">雜文桃花源記并詩</a></li>
<li><a href="%E5%85%AD%E4%BB%A3.html#%E4%BA%94%E6%9F%B3%E5%85%88%E7%94%9F%E5%82%B3">五柳先生傳</a></li>
</ul>
</li>
</ul>
<h2 id="李密"><a class="header" href="#李密">李密</a></h2>
<h3 id="陳情表"><a class="header" href="#陳情表">陳情表</a></h3>
<p><strong>臣密言：臣以險釁，夙遭閔凶。生孩六月，慈父見背。行年四歲，舅奪母志。祖母劉愍臣孤弱，躬親撫養。臣少多疾病，九歲不行；零丁孤苦，至于成立。既無叔伯，終鮮兄弟；門衰祚薄，晚有兒息。外無期功強近之親，內無應門五尺之僮；煢煢孑立，形影相弔。而劉夙嬰疾病，常在床蓐；臣侍湯藥，未曾廢離。</strong></p>
<p><strong>逮奉聖朝，沐浴清化。前太守臣逵察臣孝廉；後刺史臣榮舉臣秀才；臣以供養無主，辭不赴命。詔書特下，拜臣郎中；尋蒙國恩，除臣洗馬。猥以微賤，當侍東宮，非臣隕首所能上報。臣具以表聞，辭不就職。詔書切峻，責臣逋慢。郡縣逼迫，催臣上道；州司臨門，急於星火。臣欲奉詔奔馳，則劉病日篤；欲苟順私情，則告訴不許。臣之進退，實為狼狽。</strong></p>
<p><strong>伏惟聖朝以孝治天下，凡在故老，猶蒙矜育；況臣孤苦，特為尤甚。且臣少事偽朝，歷職郎署，本圖宦達，不矜名節。今臣亡國賤俘，至微至陋，過蒙拔擢，寵命優渥；豈敢盤桓，有所希冀！但以劉日薄西山，氣息奄奄，人命危淺，朝不慮夕。臣無祖母，無以至今日；祖母無臣，無以終餘年。母孫二人，更相為命；是以區區，不能廢遠。臣密今年四十有四，祖母劉今年九十有六，是臣盡節於陛下之日長，報養劉之日短也。烏鳥私情，願乞終養！</strong></p>
<p><strong>臣之辛苦，非獨蜀之人士及二州牧伯所見明知；皇天后土，實所共鑒。願陛下矜愍愚誠，聽臣微志；庶劉僥倖，保卒餘年。臣生當隕首，死當結草。</strong></p>
<p><strong>臣不勝犬馬怖懼之情，謹拜表以聞。</strong></p>
<h2 id="王羲之"><a class="header" href="#王羲之">王羲之</a></h2>
<h3 id="蘭亭集序"><a class="header" href="#蘭亭集序"><strong>蘭亭集序</strong></a></h3>
<p><strong>永和九年，嵗在癸丑，暮春之初，會于會稽山隂之蘭亭，脩稧事也。羣賢畢至，少長咸集。此地有崇山峻領，茂林脩竹；又有清流激湍，暎帶左右。引以為流觴曲水，列坐其次。雖無絲竹管弦之盛，一觴一詠，亦足以暢敘幽情。是日也，天朗氣清，恵風和暢；仰觀宇宙之大，俯察品類之盛；所以遊目騁懐，足以極視聽之娛，信可樂也。夫人之相與，俯仰一世，或取諸懐抱，悟言一室之内，或因寄所託，放浪形骸之外。雖趣舎萬殊，静躁不同，當其欣扵所遇，暫得扵己，快然自足，不知老之将至。及其所之既惓，情随事遷，感慨係之矣。向之所欣，俛仰之閒以為陳迹，猶不能不以之興懐；况脩短随化，終期扵盡。古人云：「死生亦大矣。」豈不痛哉！每攬昔人興感之由，若合一契，未嘗不臨文嗟悼，不能喻之扵懐。固知一死生為虛誕，齊彭殤為妄作。後之視今，亦由今之視昔，悲夫！故列敘時人，錄其所述，雖世殊事異，所以興懐，其致一也。後之攬者，亦将有感扵斯文。</strong></p>
<h2 id="江統"><a class="header" href="#江統">江統</a></h2>
<h3 id="徙戎論"><a class="header" href="#徙戎論">徙戎論</a></h3>
<p><strong>時關隴屢為氐羌所擾，孟觀西討，自擒氐帥齊萬年。統深惟四夷亂華，宜杜其萌，乃作徙戎論。其辭曰：</strong></p>
<p><strong>夫夷蠻戎狄，謂之四夷，九服之制，地在要荒。春秋之義，內諸夏而外夷狄。以其言語不通，贄幣不同，法俗詭異，種類乖殊；或居絕域之外，山河之表，崎嶇川谷阻險之地，與中國壤斷土隔，不相侵涉，賦役不及，正朔不加，故曰「天子有道，守在四夷」。禹平九土，而西戎即敘。其性氣貪婪，兇悍不仁，四夷之中，戎狄為甚。弱則畏服，強則侵叛。雖有賢聖之世，大德之君，咸未能以通化率導，而以恩德柔懷也。當其強也，以殷之高宗而憊於鬼方，有周文王而患昆夷、獫狁，高祖困於白登，孝文軍於霸上。及其弱也，周公來九譯之貢，中宗納單于之朝，以元成之微，而猶四夷賓服。此其已然之效也。</strong></p>
<p><strong>故匈奴求守邊塞，而侯應陳其不可；單于屈膝未央，望之議以不臣。是以有道之君牧夷狄也，惟以待之有備，禦之有常，雖稽顙執贄，而邊城不弛固守；為寇賊強暴，而兵甲不加遠征，期令境內獲安，疆埸不侵而已。</strong></p>
<p><strong>及至周室失統，諸侯專征，以大兼小，轉相殘滅，封疆不固，而利害異心。戎狄乘間，得入中國。或招誘安撫，以為己用。故申繒之禍，顛覆宗周；襄公要秦，遽興姜戎。當春秋時，義渠、大荔居秦晉之域，陸渾、陰戎處伊洛之間，鄋瞞之屬害及濟東，侵入齊宋，陵虐邢衛，南夷與北狄交侵中國，不絕若線。齊桓攘之，存亡繼絕，北伐山戎，以開燕路。故仲尼稱管仲之力，嘉左衽之功。</strong></p>
<p><strong>逮至春秋之末，戰國方盛，楚吞蠻氏，晉翦陸渾，趙武胡服，開榆中之地，秦雄咸陽，滅義渠之等。始皇之並天下也，南兼百越，北走匈奴，五嶺長城，戎卒億計。雖師役煩殷，寇賊橫暴，然一世之功，戎虜奔卻，當時中國，無復四夷也。</strong></p>
<p><strong>漢興而都長安，關中之郡號曰三輔，禹貢雍州，宗周豐、鎬之舊也。及至王莽之敗，赤眉因之，西都荒毀，百姓流亡。建武中，以馬援領隴西太守，討叛羌，徙其餘種於關中，居馮翊、河東空地，而與華人雜處。數歲之後，族類蕃息，既恃其肥強，且苦漢人侵之。永初之元，騎都尉王弘使西域，發調羌氐，以為行衛。於是群羌奔駭，互相扇動，二州之戎，一時俱發，覆沒將守，屠破城邑。鄧騭之徵，棄甲委兵，輿屍喪師，前後相繼，諸戎遂熾，至於南入蜀漢，東掠趙魏，唐突軹關，侵及河內。及遣北軍中候朱寵將五營士於孟津距羌，十年之中，夷夏俱斃，任尚、馬賢僅乃克之。此所以為害深重累年不定者，雖由禦者之無方，將非其才，亦豈不以寇發心腹，害起肘腋，疢篤難療，瘡大遲愈之故哉！</strong></p>
<p><strong>自此之後，餘燼不盡，小有際會，輒復侵叛。馬賢忸，終於覆敗；段熲臨衝，自西徂東。雍州之戎，常為國患，中世之寇，惟此為大。漢末之亂，關中殘滅。魏興之初，與蜀分隔，疆埸之戎，一彼一此。魏武皇帝令將軍夏侯妙才討叛氐阿貴、千萬等，後因拔棄漢中，遂徙武都之種於秦川，欲以弱寇強國，扞禦蜀虜。此蓋權宜之計，一時之勢，非所以為萬世之利也。今者當之，已受其弊矣。</strong></p>
<p><strong>夫關中土沃物豐，厥田上上，加以涇渭之流溉其舄鹵，鄭國、白渠灌浸相通，黍稷之饒，畝號一鍾，百姓謠詠其殷實，帝王之都每以為居，未聞戎狄宜在此土也。非我族類，其心必異，戎狄志態，不與華同。而因其衰弊，遷之畿服，士庶翫習，侮其輕弱，使其怨恨之氣毒於骨髓。至於蕃育眾盛，則坐生其心。以貪悍之性，挾憤怒之情，候隙乘便，輒為橫逆。而居封域之內，無障塞之隔，掩不備之人，收散野之積，故能為禍滋擾，暴害不測。此必然之勢，已驗之事也。</strong></p>
<p><strong>當今之宜，宜及兵威方盛，眾事未罷，徙馮翊、北地、新平、安定界內諸羌，著先零、罕幵、析支之地；徙扶風、始平、京兆之氐，出還隴右，著陰平、武都之界。廩其道路之糧，令足自致，各附本種，反其舊土，使屬國、撫夷就安集之。戎晉不雜，並得其所，上合往古即敘之義，下為盛世永久之規。縱有猾夏之心，風塵之警，則絕遠中國，隔閡山河，雖為寇暴，所害不廣。是以充國、子明能以數萬之眾制群羌之命，有徵無戰，全軍獨克，雖有謀謨深計，廟勝遠圖，豈不以華夷異處，戎夏區別，要塞易守之故得成其功也哉！</strong></p>
<p><strong>難者曰：方今關中之禍，暴兵二載，征戍之勞，老師十萬，水旱之害，荐饑累荒，疫癘之災，札瘥夭昏。凶逆既戮，悔惡初附，且款且畏，咸懷危懼，百姓愁苦，異人同慮，望寧息之有期，若枯旱之思雨露，誠宜鎮之以安豫。而子方欲作役起徒，興功造事，使疲悴之眾，徙自猜之寇，以無穀之人，遷乏食之虜，恐勢盡力屈，緒業不卒，羌戎離散，心不可一，前害未及弭，而後變復橫出矣。</strong></p>
<p><strong>答曰：羌戎狡猾，擅相號署，攻城野戰，傷害牧守，連兵聚眾，載離寒暑矣。而今異類瓦解，同種土崩，老幼繫虜，丁壯降散，禽離獸迸，不能相一。子以此等為尚挾餘資，悔惡反善，懷我德惠而來柔附乎？將勢窮道盡，智力俱困，懼我兵誅以至於此乎？曰無有餘力，勢窮道盡故也。然則我能制其短長之命，而令其進退由己矣。夫樂其業者不易事，安其居者無遷志。方其自疑危懼，畏怖促遽，故可制以兵威，使之左右無違也。迨其死亡散流，離逷未鳩，與關中之人，戶皆為讎，故可遐遷遠處，令其心不懷土也。夫聖賢之謀事也，為之於未有，理之於未亂，道不著而平，德不顯而成。其次則能轉禍為福，因敗為功，值困必濟，遇否能通。今子遭弊事之終而不圖更制之始，愛易轍之勤而得覆車之軌，何哉？且關中之人百餘萬口，率其少多，戎狄居半，處之與遷，必須口實。若有窮乏糝粒不繼者，故當傾關中之穀以全其生生之計，必無擠於溝壑而不為侵掠之害也。今我遷之，傳食而至，附其種族，自使相贍，而秦地之人得其半穀，此為濟行者以廩糧，遺居者以積倉，寬關中之逼，去盜賊之原，除旦夕之損，建終年之益。若憚暫舉之小勞，而忘永逸之弘策；惜日月之煩苦，而遺累世之寇敵，非所謂能開物成務，創業垂統，崇基拓跡，謀及子孫者也。</strong></p>
<p><strong>并州之胡，本實匈奴桀惡之寇也。漢宣之世，凍餒殘破，國內五裂，後合為二，呼韓邪遂衰弱孤危，不能自存，依阻塞下，委質柔服。建武中，南單于復來降附，遂令入塞，居於漠南，數世之後，亦輒叛戾，故何熙，梁慬戎車屢征。中平中，以黃巾賊起，發調其兵，部眾不從，而殺羌渠。由是於彌扶羅求助於漢，以討其賊。仍值世喪亂，遂乘釁而作，鹵掠趙魏，寇至河南。建安中，又使右賢王去卑誘質呼廚泉，聽其部落散居六郡。咸熙之際，以一部太強，分為三率。泰始之初，又增為四。於是劉猛內叛，連結外虜。近者郝散之變，發於穀遠。今五部之眾，戶至數萬，人口之盛，過於西戎。然其天性驍勇，弓馬便利，倍於氐羌。若有不虞風塵之慮，則并州之域，可為寒心。</strong></p>
<p><strong>滎陽句驪本居遼東塞外，正始中，幽州刺史毋丘儉伐其叛者，徙其餘種。始徙之時，戶落百數，子孫孳息，今以千計，數世之後，必至殷熾。今百姓失職，猶或亡叛，犬馬肥充，則有噬齧，況於夷狄，能不為變！但顧其微弱勢力不陳耳。</strong></p>
<p><strong>夫為邦者，患不在貧而在不均，憂不在寡而在不安。以四海之廣，士庶之富，豈須夷虜在內，然後取足哉！此等皆可申諭發遣，還其本域，慰彼羇旅懷土之思，釋我華夏纖介之憂。惠此中國，以綏四方，德施永世，於計為長。</strong></p>
<p><strong>帝不能用。未及十年，而夷狄亂華，時服其深識。</strong></p>
<h2 id="陶淵明"><a class="header" href="#陶淵明">陶淵明</a></h2>
<h3 id="歸去來辭並序"><a class="header" href="#歸去來辭並序">歸去來辭並序</a></h3>
<p><strong>余家貧，耕植不足以自給。幼穉盈室，缾無儲粟。生生所資，未見其術。親故多勸余為長吏，脫然有懷，求之靡途。會有四方之事，諸侯以惠愛為德；家叔以余貧苦，遂見用於小邑。於時風波未靜，心憚遠役。彭澤去家百里，公田之利，足以為酒，故便求之。及少日，眷然有歸歟之情。何則？質性自然，非矯厲所得；饑凍雖切，違己交病。嘗從人事，皆口腹自役。於是悵然慷慨，深愧平生之志。猶望一稔，當斂裳宵逝。尋程氏妹喪於武昌，情在駿奔，自免去職。仲秋至冬，在官八十餘日。因事順心，命篇曰《歸去來兮》。乙巳歲十一月也。</strong></p>
<p><strong>歸去來兮，田園將蕪胡不歸？
既自以心為形役，奚惆悵而獨悲？
悟已往之不諫，知來者之可追。
實迷途其未遠，覺今是而昨非。
舟遙遙以輕颺，風飄飄而吹衣。
問征夫以前路，恨晨光之熹微。
乃瞻衡宇，載欣載奔。
僮僕歡迎，稚子候門。
三徑就荒，松菊猶存。
攜幼入室，有酒盈罇。
引壺觴以自酌，眄庭柯以怡顏。
倚南窗以寄傲，審容膝之易安。
園日涉以成趣，門雖設而常關。
策扶老以流憩，時矯首而遐觀。
雲無心以出岫，鳥倦飛而知還。
景翳翳以將入，撫孤松而盤桓。
歸去來兮，請息交以絕遊。
世與我而相違，復駕言兮焉求？
悅親戚之情話，樂琴書以消憂。
農人告余以春及，將有事于西疇。
或命巾車，或棹孤舟。
既窈窕以尋壑，亦崎嶇而經丘。
木欣欣以向榮，泉涓涓而始流。
善萬物之得時，感吾生之行休。
已矣乎！寓形宇內復幾時？
曷不委心任去留？
胡為乎遑遑欲何之？
富貴非吾願，帝鄉不可期。
懷良辰以孤往，或植杖而耘耔。
登東皋以舒嘯，臨清流而賦詩。
聊乘化以歸盡，樂乎天命復奚疑？</strong></p>
<h3 id="雜文桃花源記并詩"><a class="header" href="#雜文桃花源記并詩"><strong>雜文桃花源記并詩</strong></a></h3>
<p><strong>晉太元中，武陵人捕魚爲業。緣溪行，忘路之遠近。忽逢桃花林，夾岸數百步，中無雜樹，芳草鮮美，落英繽紛。漁人甚異之。復前行，欲窮其林。 林盡水源，便得一山，山有小口，髣髴若有光。便捨船，從口入。初極狹，纔通人。復行數十步，豁然開朗。土地平曠，屋舍儼然。有良田美池桑竹之屬。阡陌交通，鷄犬相聞。其中往來種作，男女衣著，悉如外人。黃髮垂髫，並怡然自樂。 見漁人，乃大驚，問所從來。具答之。便要還家，設酒殺鷄作食。村中聞有此人，咸來問訊。自云先世避秦時亂，率妻子邑人來此絶境，不復出焉，遂與外人間隔。問今是何世，乃不知有漢，無論魏晉。此人一一爲具言所聞，皆歎惋。餘人各復延至其家，皆出酒食。停數日，辭去。此中人語云：「不足爲外人道也。」 既出，得其船，便扶向路，處處誌之。及郡下，詣太守，説如此。太守即遣人隨其往，尋向所誌，遂迷，不復得路。 南陽劉子驥，高尚士也，聞之，欣然規往。未果，尋病終。後遂無問津者。</strong></p>
<p><strong>嬴氏亂天紀，賢者避其世。黃綺之商山，伊人亦云逝。
往迹浸復湮，來逕遂蕪廢。相命肆農耕，日入從所憩。
桑竹垂餘蔭，菽稷隨時藝。春蠶收長絲，秋熟靡王稅。
荒路曖交通，鷄犬互鳴吠。俎豆猶古法，衣裳無新製。
童孺縱行歌，斑白歡遊詣。草榮識節和，木衰知風厲。
雖無紀歷誌，四時自成歲。怡然有餘樂，于何勞智慧。
奇蹤隱五百，一朝敞神界。淳薄既異源，旋復還幽蔽。
借問游方士，焉測塵囂外。願言躡輕風，高舉尋吾契。</strong></p>
<h3 id="五柳先生傳"><a class="header" href="#五柳先生傳"><strong>五柳先生傳</strong></a></h3>
<p><strong>先生不知何許人也，亦不詳其姓字。宅邊有五柳樹，因以為號焉。</strong></p>
<p><strong>閑靜少言，不慕榮利。好讀書，不求甚解，毎有會意，便欣然忘食。性嗜酒，家貧，不能常得，親舊知其如此，或置酒而招之。造飲輒盡，期在必醉，既醉而退，曾不吝情去留。環堵蕭然，不蔽風日，短褐穿結，簞瓢屢空——晏如也。常著文章自娛，頗示己志。忘懷得失，以此自終。</strong></p>
<p><strong>贊曰：黔婁之妻有言：「不戚戚於貧賤，不汲汲於富貴。」極其言，茲若人之儔乎？酣觴賦詩，以樂其志。無懷氏之民歟！葛天氏之民歟！</strong></p>
<div style="break-before: page; page-break-before: always;"></div><h1 id="唐代"><a class="header" href="#唐代">唐代</a></h1>
<ul>
<li><a href="%E5%94%90.html#%E9%AD%8F%E5%BE%B5">魏徵</a>
<ul>
<li><a href="%E5%94%90.html#%E8%AB%AB%E5%A4%AA%E5%AE%97%E5%8D%81%E6%80%9D%E7%96%8F">諫太宗十思疏</a></li>
</ul>
</li>
<li><a href="%E5%94%90.html#%E7%8E%8B%E5%8B%83-">王勃　</a>
<ul>
<li><a href="%E5%94%90.html#%E7%A7%8B%E6%97%A5%E7%99%BB%E6%B4%AA%E5%BA%9C%E6%BB%95%E7%8E%8B%E9%96%A3%E9%A4%9E%E5%88%A5%E5%BA%8F">秋日登洪府滕王閣餞別序</a></li>
</ul>
</li>
</ul>
<h2 id="魏徵"><a class="header" href="#魏徵">魏徵</a></h2>
<h3 id="諫太宗十思疏"><a class="header" href="#諫太宗十思疏"><strong>諫太宗十思疏</strong></a></h3>
<p><strong>臣聞求木之長者，必固其根本；欲流之遠者，必浚其泉源；思國之安者，必積其德義。源不深而豈望流之遠？根不固而何求木之長？德不厚而思國之安，雖臣下愚，知其不可，而況於明哲乎？人君當神器之重，居域中之大，將崇極天之峻，永保無疆之休。不念於居安思危，戒貪以儉，德不處其厚，情不勝其欲，斯亦伐根以求木茂，塞源而欲流長者也。</strong></p>
<p><strong>凡百元首，承天景命，莫不殷憂而道著，功成而德衰。有善始者實繁，能克終者蓋寡，豈其取之易而守之難乎？昔取之而有餘，今守之而不足，何也？夫在殷憂，必竭誠以待下；既得志，則縱情以傲物。竭誠則胡越為一體，傲物則骨肉為行路。雖董之以嚴刑，震之以威怒，終茍免而不懷仁，貌恭而不心服。怨不在大，可畏惟人。載舟覆舟，所宜深慎，奔車朽索，其可忽乎！</strong></p>
<p><strong>君人者，誠能見可欲，則思知足以自戒；將有所作，則思知止以安人；念高危，則思謙沖而自牧；懼滿溢，則思江海下百川；樂磐遊，則思三驅以為度；恐懈怠，則思慎始而敬終；慮壅蔽，則思虛心以納下；想讒邪，則思正身以黜惡；恩所加，則思無因喜以謬賞，罰所及，則思無因怒而濫刑。總此十思，弘茲九德，簡能而任之，擇善而從之；則智者盡其謀，勇者竭其力，仁者播其惠，信者效其忠。文武爭馳，君臣無事，可以盡豫遊之樂，可以養松喬之壽，鳴琴垂拱，不言而化。何必勞神苦思，代下司職，役聰明之耳目，虧無為之大道哉？</strong></p>
<h2 id="王勃"><a class="header" href="#王勃">王勃　</a></h2>
<h3 id="秋日登洪府滕王閣餞別序"><a class="header" href="#秋日登洪府滕王閣餞別序">秋日登洪府滕王閣餞別序</a></h3>
<p><strong>豫章故郡，洪都新府。星分翼軫，地接衡廬。襟三江而帶五湖，控蠻荊而引甌越。物華天寶，龍光射牛斗之墟；人傑地靈，徐孺下陳蕃之榻。雄州霧列，俊彩星馳。臺隍枕夷夏之交，賓主盡東南之美。都督閻公之雅望，棨戟遙臨；宇文新州之懿範，襜帷暫駐。十旬休暇，勝友如雲。千里逢迎，高朋滿座。騰蛟起鳳，孟學士之詞宗；紫電青霜，王將軍之武庫。家君作宰，路出名區。童子何知？躬逢勝餞。</strong></p>
<p><strong>時維九月，序屬三秋。潦水盡而寒潭清，煙光凝而暮山紫。儼驂騑於上路，訪風景於崇阿。臨帝子之長洲，得仙人之舊館。層臺聳翠，上出重霄；飛閣流丹，下臨無地。鶴汀鳧渚，窮島嶼之縈廻；桂殿蘭宮，即岡巒之體勢。</strong></p>
<p><strong>披繡闥，俯雕甍。山原曠其盈視，川澤紆其駭矚。閭閻撲地，鐘鳴鼎食之家；舸艦迷津，青雀黃龍之舳。雲銷雨霽，彩徹區明。落霞與孤鶩齊飛，秋水共長天一色。漁舟唱晚，響窮彭蠡之濱；雁陣驚寒，聲斷衡陽之浦。</strong></p>
<p><strong>遙襟甫暢，逸興遄飛。爽籟發而清風生，纖歌凝而白雲遏。睢園綠竹，氣凌彭澤之樽；鄴水朱華，光照臨川之筆。四美具，二難并。窮睇眄於中天，極娛遊於暇日。天高地迥，覺宇宙之無窮；興盡悲來，識盈虛之有數。望長安於日下，目吳會於雲間。地勢極而南溟深，天柱高而北辰遠。關山難越，誰悲失路之人；萍水相逢，盡是他鄉之客。懷帝閽而不見，奉宣室以何年？</strong></p>
<p><strong>嗟乎！時運不齊，命途多舛。馮唐易老，李廣難封。屈賈誼於長沙，非無聖主；竄梁鴻於海曲，豈乏明時？所賴君子安貧，達人知命。老當益壯，寧移白首之心；窮且益堅，不墜青雲之志。酌貪泉而覺爽，處涸轍以猶懽。北海雖賒，扶搖可接；東隅已逝，桑榆非晚。孟嘗高潔，空餘報國之心；阮籍猖狂，豈效窮途之哭？</strong></p>
<p><strong>勃，三尺微命，一介書生，無路請纓，等終軍之弱冠；有懷投筆，慕宗慤之長風。捨簪笏於百齡，奉晨昏於萬里。非謝家之寶樹，接孟氏之芳鄰。他日趨庭，叨陪鯉對；今茲捧袂，喜托龍門。楊意不逢，撫凌雲而自惜；鍾期既遇，奏流水以何慚？</strong></p>
<p><strong>嗚呼！勝地不常，盛筵難再。蘭亭已矣，梓澤丘墟。臨別贈言，幸承恩於偉餞；登高作賦，是所望於群公。敢竭鄙誠，恭疏短引。一言均賦，四韻俱成。請灑潘江，各傾陸海云爾。</strong></p>
<p><strong>滕王高閣臨江渚，佩玉鳴鸞罷歌舞。
畫棟朝飛南浦雲，珠簾暮捲西山雨。
閒雲潭影日悠悠，物換星移幾度秋。
閣中帝子今何在？檻外長江空自流！</strong></p>
<div style="break-before: page; page-break-before: always;"></div><h1 id="宋代"><a class="header" href="#宋代">宋代</a></h1>
<div style="break-before: page; page-break-before: always;"></div><h1 id="明代"><a class="header" href="#明代">明代</a></h1>

                    </main>

                    <nav class="nav-wrapper" aria-label="Page navigation">
                        <!-- Mobile navigation buttons -->


                        <div style="clear: both"></div>
                    </nav>
                </div>
            </div>

            <nav class="nav-wide-wrapper" aria-label="Page navigation">

            </nav>

        </div>




        <script>
            window.playground_copyable = true;
        </script>


        <script src="elasticlunr.min.js"></script>
        <script src="mark.min.js"></script>
        <script src="searcher.js"></script>

        <script src="clipboard.min.js"></script>
        <script src="highlight.js"></script>
        <script src="book.js"></script>

        <!-- Custom JS scripts -->

        <script>
        window.addEventListener('load', function() {
            window.setTimeout(window.print, 100);
        });
        </script>

    </div>
    </body>
</html>
